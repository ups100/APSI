%\chapter{pierwsz}
\section{Wstęp}

% Wszelkie podobieństwo do realnych firm a tym bardziej fikcyjnych jest przypadkowe :D:D:D
Duża firma informatyczna {\bf Nabiano} ze względu na swój dynamiczny
rozwój zleciła opracowanie zintegrowanego systemu wspomagającego
zarządzanie pracownikami oraz wszelkimi zasobami wykorzystywanymi w
firmie.

Ponieważ powstający system jest bardzo rozbudowany, główny wykonawca
postanowił zastosować w nim architekturę modularną. W skład systemu
wchodzą następujące moduły:

\begin{itemize}
\item[--] moduł repozytorium dokumentów wraz z mechanizmem obiegu dokumentów,
\item[--] moduł rejestru pracowników i wykonywanych prac,
\item[--] moduł rejestru dostępnych zasobów,
\item[--] moduł alokacji zasobów i planowania obsady projektów,
\item[--] moduł repozytorium wymagań dla projektów,
\item[--] moduł repozytorium testów,
\item[--] moduł repozytorium problemów technicznych.
\end{itemize}

Projekt oraz implementacja poszczególnych modułów została przekazana
podwykonawcom. Jednym z nich jest firma {\bf ELKA-Infor}. Jest ona
odpowiedzialna za przygotowanie projektu modułu rejestru dostępnych
zasobów oraz jego implementację.

Niniejszy dokument został przygotowany przez podwykonawce (ELKA-Infor)
jako dokumentacja projektowa do tworzonego modułu rejestru dostępnych
zasobów. Dokument ten ma na celu ułatwić współprace z głównym
wykonawcą, a także pozwolić na specyfikację wymagań wobec innych
modułów wchodzących w skład systemu.

\subsection{Opis działalności}

Firma Nabiano działa na polskim rynku od dziesięciu lat. Została ona
założona przez jej obecnego prezesa Pana Siergija Wybora. We wczesnej
fazie rozwoju firma zajmowała się sprzedażą sprzętu komputerowego
oraz oprogramowania w kilku punktach w Białymstoku. W roku 2007 firma
rozszerzyła znacząco zakres swojej działalności i ukierunkowała się na
klienta biznesowego poprzez wprowadzenie do swojej oferty sprzętu
serwerowego oraz oprogramowania CMS firmy Atlasin.

Znaczący wzrost liczby zatrudnionych pracowników miał miejsce w 2009
roku, kiedy to firma postanowiła zainwestować duże środku i przy
wsparciu funduszy unijnych otworzyła dział rozwojowy w Łodzi, którego celem
było stworzenie własnego systemu CMS. Pierwsza wersja systemu powstała
już w 2010 roku i zakupiło ją kilka firm oraz jedna z największych w
Polsce korporacji.

Kolejnym krokiem milowym w rozwoju firmy było podpisanie w 2012 roku
kontraktu z rządem Korei Północnej na dostarczenie elektronicznego
systemu wyborczego na wybory parlamentarne w 2014. Projekt ten
stanowił dla firmy ogromne wyróżnienie oraz wyzwanie. Aby podołać temu
trudnemu zleceniu zwiększono zatrudnienie do ponad 1000 pracowników
oraz otwarto nowe oddziały w Warszawie oraz Pjongjang. W styczniu 2014
roku pomyślnie wdrożono wspomniany wcześniej system wyborczy. W marcu
tego samego roku odbyły się przy użyciu tego systemu wybory
parlamentarne. System działał bez żadnych zakłóceń oraz awarii. Po
wygranych przez {\it Kim Dzong Una} wyborach parlamentarnych firma
otrzymała list gratulacyjny oraz obietnicę polecenia tego systemu
wyborczego przywódcą innych państw. Już po pół roku od udanego
wdrożenia systemu wyborczego w Korei do firmy zaczęły napływać
zamówienia z całego świata, między innymi z Białorusi, Kuby oraz
Rosji. Swoje zainteresowanie wyraziły również inne państwa
europejskie, które mają problemy ze swoimi systemami wyborczymi.

W chwili obecnej firma Nabiano ponownie zwiększa swoje zatrudnienie i
rozpoczyna realizację kolejnych projektów. Na początku 2015 roku
planowane jest otwarcie oddziału firmy w Moskwie, a w 2016 roku w
Mińsku. Ze względu na ten dynamiczny rozwój firma postanowiła wdrożyć
system wspomagający zarządzania pracownikami, projektami oraz
wszystkimi środkami firmy.

\subsection{Przeznaczenie systemu}

W chwili obecnej w posiadaniu firmy znajduje się:

\begin{itemize}
\item[--] około 50 pojazdów
\item[--] około 800 telefonów
\item[--] około 1500 komputerów stacjonarnych
\item[--] około 2500 monitorów komputerowych
\item[--] około 2000 laptopów
\item[--] około 100 serwerów
\item[--] około 200 sztuk sprzętu serwerowego
\item[--] około 10000 sztuk innego drobnego sprzętu komputerowego
\item[--] około 300 nośników z oprogramowaniem
\item[--] około 200 licencji na użytkowanie oprogramowania (jedna licencja na wiele stanowisk)
\end{itemize}

Zarządzanie tymi zasobami w chwili obecnej wymaga znacznego wkładu
pracowników. Firma zatrudnia obecne około 40 pracowników, którzy
zajmują się zarządzaniem jej środkami. Wśród tych pracowników znajduje
się również grupa odpowiedzialna za komunikację z zewnętrznymi firmami
serwisującymi posiadane urządzenia. Pracownicy Ci rozlokowani są w
różnych oddziałach firmy więc ich podstawowym problemem jest brak
możliwości bezpośredniej komunikacji i współpracy.

Bieżący system zarządzania środkami oparty jest o setki arkuszy
kalkulacyjnych trzymanych na wewnętrznym serwisie firmowym. Taki
sposób pracy bardzo utrudnia śledzenie zarówno bieżącego stanu
sprzętowego (utrudniona agregacja) oraz powiązanie pomiędzy problemami
zgłaszanymi przez pracowników, a zleceniami serwisowania
sprzętu. Istotnym problemem jest również śledzenie zmian obecnych
użytkowników sprzętu, a także historii jego przekazywania pomiędzy
pracownikami.

Ze względu na wspomniane problemu firma postanowiła przy wdrożeniu
nowego systemu wspierającego jej funkcjonowanie utworzyć również moduł
zarządzania zasobami opisany w tym dokumencie. Moduł ten ma rozwiązać
wszystkie problemy obecne w obecnym systemie. W celu umożliwienia
prawidłowego funkcjonowania całego systemu moduł ten musi
współpracować z modułem pracowników w zakresie własności oraz
bieżącego użytkowania oraz z repozytorium problemów w celu śledzenia
problemów zgłaszanych przez użytkowników oraz śledzenia realizacji
zleceń serwisowych.

